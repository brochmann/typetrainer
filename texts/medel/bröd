Bröd bakas av mjöl från sädesslag såväl utan gluten som med gluten. Bröd kan bakas för omedelbar konsumtion (t.ex. med bakpulver) eller för förvaring. Ojästa tunnbröd bakades ursprungligen på en upphettad flat sten eller järnskiva. Jästa bröd förutsatte tillgång till jäst (surdeg eller drickajäst) samt särskild bakugn; de tillhör ett senare utvecklingsskede. Det finns betydande regionala variationer i brödtyperna, vilka sammanhänger såväl med sädesslagens utbredning som med kulturkontakter.
