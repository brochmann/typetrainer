New York. omfattar fem stadsdelar (boroughs): Manhattan, Brooklyn, Queens, Bronx och Staten Island. I den övre delen av New York-bukten (Upper New York Bay) ligger de federalt administrerade öarna Governors Island och Ellis Island, tillsammans med Liberty Island en del av det så kallade Statue of Liberty National Monument (Frihetsstatyn). New York har traditionellt varit USA:s främsta immigrationshamn, och staden är troligen den mest kosmopolitiska i världen, även om antalet invånare som är födda utomlands numera är betydligt mindre än tidigare. År 2010 var 66 procent av invånarna vita, 18 procent spansktalande (till större delen puertoricaner), 16 procent afroamerikaner och 7 procent asiater.
