Stefan Löfven utsågs till statsminister den 2 oktober 2014 och tillträdde som Sveriges statsminister den 3 oktober 2014. Han efterträdde vid en regeringskonselj den 3 oktober 2014 Fredrik Reinfeldt och presenterade regeringen Löfven I, en minoritetsregering bestående av Socialdemokraterna och Miljöpartiet. Efter riksdagsvalet 2018 entledigades han som statsminister efter det att en statsministeromröstning visat att han inte hade tillräckligt stöd i riksdagen. Sedan han entledigats som statsminister den 25 september 2018 ledde Löfven en övergångsregering. Den 18 januari 2019 röstades han dock fram som statsminister för en andra mandatperiod och presenterade den 21 januari regeringen Löfven II.
